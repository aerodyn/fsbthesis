FSBthesis
Milan Vrdoljak, FSB.Aero.Dept.
ver.3.2.4, 12.8.2014.


Općenito
--------
FSBthesis je LaTeX stil za pripremu završnih, diplomskih radova i doktorskih
disertacija, posebno prilagođen pravilima na Fakultetu strojarstva i
brodogradnje Sveučilišta u Zagrebu (FSB); iako ga se lako prilagodi i drugim
institucijama. Prilagođen je i izradi teksta diplomskog rada na engleskom
jeziku - master's thesis. 

Paket je testiran na nekoliko radova i doktorskih disertacija od prve verzije
paketa (iz 2003.), ali uvijek postoji mogućnost ne-kompatibilnosti s drugim
LaTeX paketima. Preporuka je da prije tiskanja doktorske disertacije
provjeriti brojače i druge podatke na listu s bibliografskim podacima. 
Pogledaj i niže poglavlje 'Greške, problemi, nove mogućnosti'.

Ovaj paket se distribuira s nakanom da bude od pomoći, ali bez ikakve
garancije (kao npr. u slučaju da zbog eventualnih poteškoća sa stilom ne
uspijete predati rad u danom roku). Uporaba paketa je na vlastitu odgovornost.


Instalacija
-----------
FSBthesis zahtjeva standardnu instalaciju LaTeX (točnije LaTeX2e), a baziran
je na klasi 'report'.
Za uporabu FSBthesis paketa potrebno je samo ostaviti fsbthesis.sty u
direktoriji koji vidi vaša instalacija LaTeX (TDS, kao i za sve druge LaTeX
pakete) - najjednostavnije u direktoriji s radnim/tex datotekama vašeg
rada/disertacije. 
Ukoliko imate poteškoća s uporabom FSBthesis, ako dobivate greške s naznakama
nedostatka određenih paketa ili sl. pogledajte prvo pogledajte opis pod niže
navedeno 'Detalji instalacije i preduvjeti'. 

Testiranje instalacije najlakše je provesti na primjeru tex dokumenta
glavni.tex.


Primjena i prilagodba - brzi uvod!
----------------------------------
Najjednostavniji i najsigurniji način primjene paketa je prilagodbom primjera
tex dokumenta glavni.tex. Pisanje tex dokumenta provodi se u utf-8 kodnoj
stranici (utf-8 encoding). 

U preambuli tex dokumenta potrebno je prilagoditi definicije naredbi svom
radu, za završni rad:

 \usepackage[zavrsni,avant]{fsbthesis}

za diplomski rad:

 \usepackage[diplomski,avant]{fsbthesis}

i pored toga:

 \title{NASLOV DIPLOMSKOG RADA}  %-- promijeniti naziv rada
 \author{ime prezime}      %-- promijeniti autora rada
 \date{Zagreb, May 2003}      % -- promijeniti datum: mjesec i godina - EN (za master opciju)
 \renewcommand{\FSBautor}{Moje ime i prezime} %-- promijeniti ime autora
 \renewcommand{\FSBmentor}{prof.~dr.~sc.~ime prezime} %-- promijenti titulu i ime mentora 
 \renewcommand{\FSBgodina}{2003.} %-- promijeniti godinu obrane rada
 \renewcommand{\FSBkljucnerijeci}{popis klju\v{c}nih rije\v{c}i: maksimalno do deset \ldots} %-- promijeniti popis kljucnih rijeci
 \renewcommand{\FSBkeywords}{list of the keywords: up to ten words} %-- promijeniti popis kljucnih rijeci na engleskom


Primjena i prilagodba - detaljnije
----------------------------------
Preduvjet primjene fsbthesis paketa je uporaba 'report' LaTeX klase - dakle
prva linija vašeg tex dokumenta treba biti nalik na 

 \documentclass[a4paper,12pt]{report})

Primjena FSBthesis paketa je uobičajena kao za sve LaTeX2e pakete:

 \usepackage{fsbthesis}

S ovakvim (temeljnim/defaultnim) pozivom ostvaruje se 'avant' vizualni stil za
doktorsku disertaciju. Za izradu završnog rada potrebno je definirati opciju
paketa:

 \usepackage[zavrsni,avant]{fsbthesis}

Sve opcije i pozivi paketa mogu se pogledati niže pod naslovom 'Opcije
paketa'.

Slijed formalnih elemenata završnog, diplomskog rada (kao i doktorske
disertacije) posloženi su u primjeru tex datoteke (glavni.tex). 
Za potrebe usklađivanja sa institucionalnim pravilima definirane su naredbe 
 \fsbkorice (generira list za korice rada)
 \fsbprvilist (generira prvi list iza korica rada)
kao i niz okolina (pogledaj pod 'Okoline definirane paketom').

Preporuka je strukturirati tex datoteke po poglavljima (ili po nekim drugim
segmentima teksta) - kako je to napravljeno u primjeru glavni.tex (sa
uvod.tex, teorija.tex, ...). Na odgovarajućim mjestima te datoteke se
uključuju u glavni dokument (glavni.tex) s naredbom 
 \input{uvod.tex}

Za izradu popisa oznaka moguće je primijeniti automatiziran način pomoću
paketa nomencl: u tekstu (na mjestu gdje se uvodi neka nova oznaka, kratica,
indeks ili sl.) potrebno je staviti naredbu
\nomenclature[acal]{$c_l$}{lokalni koeficijent uzgona}%
pri tome je:
 [acal] - labela oznake: u popisu se oznake razvrstavaju po abecedi temeljem
	ove labele; pri tome je prvo slovo 'a' prefiks za latinične oznake (ako se
	žele razlikovati oznake s malim i velikim slovima 'a' se može koristiti za
	velika slova, a 'e' za mala; 'g' se koristi za grčke oznake, 'K' za
	kratice, 'I' za indekse, 'T' za akcente);
 {$c_l$} - prestavlja samu oznaku - u ovom slučaju matematički tekst;
 {lokalni koeficijent uzgona} - opis oznake (uobičajeno se dopisuje i mjerna
	jedinica, ako nije bezdimenzionalna - kao u ovom primjeru)

Da bi se sve oznake u radu pojavile u popisu oznaka potrebno je pokrenuti
naredbu 'makeindex' kako je opisano nize u poglavlju 'Uporaba paketa'.
Ako se želi u popisu oznaka navesti i broj jednadžbe u kojoj se pojavljuje
određena oznaka potrebno je (odmah iz željene jednadžbe) staviti
 \nomenclature[acal]{$c_l$}{lokalni koeficijent uzgona\nomrefeq}%
Paket koji je nužan za izradu ovakvog popisa oznaka je 'nomencl' i treba
biti u vašoj instalaciji LaTeX-a s verzijom 4.2.

Naredba \ver definira oznaku verzije teksta, npr.
 \renewcommand{\ver}{\mbox{ver.8.1.a}} 
koja se ispisuje uz draft opciju (pogledaj niže pod 'Opcije paketa'.

Za tekst na engleskom jeziku (opcija master) nužno je pozvati paket babel:
 \usepackage[english,croatian]{babel}
te napraviti dodatne prilagodbe (npr. otkomentirati 'izjavu' na engleskom
jeziku) kako je navedeno u primjeru glavni.tex.

Za tekst doktorske disertacije nužno je otkomentirati naredbu \fsbbiblist koja
generira bibliografski list te za njega definirati naredbe poput \FSBbibudk,
\FSBbibznpolje, ... (prema primjeru glavni.tex).


Uporaba paketa
--------------
Kao i za sve druge LaTeX dokumente procedura izrade pdf-a iz tex dokumenta
(dokumenata) je ista (ovdje na primjeru tex dokumenta glavni.tex):

 pdflatex glavni
 bibtex glavni
 makeindex glavni.nlo -s nomencl.ist -o glavni.nls
 pdflatex glavni
 pdflatex glavni

Naredba makeindex je nužna ako se za popis oznaka koristi gore opisana
procedura primjenom nomecl paketa.


Opcije paketa
-------------
Pozivom paketa

 \usepackage[zavrsni,draft]{fsbthesis}

pozivaju se opcije 'zavrsni' i 'draft'.

Paket ima četiri osnovne opcije:

 zavrsni
 diplomski
 master (master's thesis)
 doktorat (temeljna/defaultna opcija)

i četiri opcije kojima se definira vizualni stil

 avant (temeljna/defaultna opcija)
 alter
 klasik
 nalter

te opciju za radne verzije teksta

 draft (na naslovnici ispisuje verziju teksta definiranu naredbom \ver te
	datum; ako se koristi s temeljnom/defaultnom opcijom 'avant' isto ispisuje
	i u zaglavlju stranica).


Okoline definirane paketom
--------------------------
Kao i druge okoline u LaTeX funkcioniraju, npr.
\begin{sazetak}
  ...
\end{sazetak}

Okoline koje su (re)definirane FSBthesis paketom:

 sazetak
 abstract
 prosirenisazetak (kada je tekst diplomskog rada na engleskom jeziku)
 zahvala
 izjava (nije je potrebno mijenjati - osim ako se radi diplomski rad na 
	engleskom jeziku - master's thesis)
 predgovor (samo za doktorat, nije uobičajen za diplomski i završni rad)
 zivotopis i shortbio (samo za doktorat, nisu uobičajeni za diplomski i
	završni rad)


Dokumentacija
-------------
Dokumentacija je u pripremi, trenutno je ovaj tekst jedina dokumentacija, a za
detalje pogledati primjer glavni.tex i fsbthesis.sty.


Detalji instalacije i preduvjeti
--------------------------------
Za punu funkcionalnost FSBthesis - potrebni su sljedeći LaTeX paketi (mahom se
radi o standardnim paketima koje bi trebala imati svaka LaTeX instalacija)
koji se pozivaju iz same fsbthesis.sty:
 subfigure
 ifthen
 longtable
 fancyhdr
 indentfirst
 array
 ifpdf
 graphicx
 geometry.

Ukoliko neke od ovih paketa koristite u svom tex dokumentu nije ga potrebno i 
tamo pozivati. Pored ovih navedenih paketa u tex dokumentu (glavni.tex)
potrebno je primijeniti:
 inputenc
 hangcaption
 nomencl.

Uz to u primjeru tex dokumenta (glavni.tex) neki su paketi opcionalni:
amsmath, tikz, xspace, url. 


Greške, problemi, nove mogućnosti
----------------------------------
Iako je paket duže vremena u uporabi moguće je da bude grešaka i problema. 
Pogledajte .log datoteku u smislu identificiranja problema. Ako ste otkrili
grešku javite se emailom sa što više informacija i što ranije. Ukoliko se
greška odnosi na rezultirajući dokument LaTeX-a pošaljite mi .log datoteku
vašeg glavnog tex dokumenta, ali budite spremni i na mogućnost da mi pošaljete
kompletan LaTeX kod, ukoliko za to bude postojala potreba. 
U slučaju da imate prijedloge za poboljšanja ovog paketa pošaljite mi email sa
što više detalja. 
U spomenutim slučajevima emailove šaljite na milan.vrdoljak_at_fsb.hr, a 
u predmetu emaila navedite 'fsbthesis'.


------------------------------------------------------------------------
FSBthesis. fsbthesis.sty
Copyright 2003-2014. Milan Vrdoljak, milan.vrdoljak_at_fsb.hr, FSB.Aero.Dept.

This work may be distributed and/or modified under the
conditions of the LaTeX Project Public License, either version 1.3
of this license or (at your option) any later version.
The latest version of this license is in
  http://www.latex-project.org/lppl.txt
and version 1.3 or later is part of all distributions of LaTeX
version 2005/12/01 or later.

This work has the LPPL maintenance status `maintained'.

The Current Maintainer of this work is Milan Vrdoljak.

This work consists of the files fsbthesis.sty, unizg_sivi_t4s.png,
unizg_plavi_t2.png, fsb_logo_n.png, fsb_logo_v.png, glavni.tex, uvod.tex,
teorija.tex, rezultati.tex, zakljuc.tex, xampl.bib, glavni.pdf,
fsbthesis-doc.txt.



Povijest
--------
ver.1: samo za doktorske disertacije i tadašnje magistarske radove
ver.2: dodane opcije za diplomski rad
ver.3: primijenjen utf8 encoding, geometry paket, dodana opcija za završni rad i za master's
thesis.
